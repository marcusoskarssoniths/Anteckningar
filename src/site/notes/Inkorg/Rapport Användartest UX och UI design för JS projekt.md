---
{"dg-publish":true,"permalink":"/inkorg/rapport-anvaendartest-ux-och-ui-design-foer-js-projekt/"}
---


# Rapport användartest av Quiz-webbplats (JS-projekt)
Av: Marcus Oskarsson

## Sammanfattning
Stora delar av webbplatsen fungerar bra, är lättförståelig och enkel att navigera. Ett par saker stod ut - det klassiska input-elementet (type: number) fungerar inte bra i sig själv då knapparna för att justera antal är alldeles för små, samt att navigering för att gå tillbaka (i form av bakåt-pil) saknas på sidan för summering av resultat.

## Metod
Ett enklare användartest genomfördes på en person som under 11 minuter använde webbsidan och genomförde följande scenario: *"Spela en omgång av frågespelet, med kategorin historia. Svara på tre frågor och efter att resultatet visats spela en omgång till men den här gången med kategorin böcker, välj en fråga. Gå sedan till statistiksidan"*. Under genomförande ombads test-personen att tänka högt och direkt kommentera delar av webbsidan som på något sätt stod ut eller påkallade personens intresse. Testet tog i sin helhet 11 minuter att genomföra och avrundades med en summering där testpersonen tilläts kommentera och förtydliga sina egna anmärkningar.
Under transkribering har citat justerats så att alla fyllda pauser (öööh, hmm, med mera) har tagits bort.

## Resultat
Test-personen upplevde startsidan och idéen med webbsidan som tydlig och överskådligt. Även om hen aldrig varit på en liknande sida så fanns det likheter i layout med sidor som personen kände igen sen tidigare: "Jag brukar inte göra såna här quiz på näten men jag kände ändå igen designen på webbsidan. Den är lätt att förstå och vad man ska göra". 
När test-personen kom till steget under scenariot när hen skulle välja antal frågor så var det tydligt att det var svårare att navigera - det tog längre tid att föra muspekaren (anm. test-personen använde datorn touch-pad för att navigera) till pilarna som kan användas för att öka på antalet valda frågor. Hen funderade högt kring var det var tänkt att man skulle trycka och konstaterade efter ett tag att det gick att skriva in antalet frågor istället för att klicka på pilarna.

Vidare var det uppenbart att test-personen förväntade sig någon form av bakåt-pil på sidan som summerar resultatet "Hur tar jag mig tillbaka till start", och "Det brukar finnas en pil". 

Avslutningsvis uttryckte test-personen att statistiken visserligen var visuellt tilltalande men att den möjligen var svårförståelig (anm. En radar-chart som visar användarens svar gentemot alla tidigare användares svar).

## Pain points
- Välja antal frågor
- Tillbaka till startsidan från summeringen

## Förslag på förbättringar
- Ändra hur man väljer antalet frågor
- Lägg till en tillbaka till förstasidan (navigations-pil) på sista sidan
- Visa progression (det borde framgå hur många frågor man besvarat hittills)
- Förenkla statistiken

## Kompletterande frågor
### Använder du internet ofta?
- Van internetanvändare
	- sociala medier
	- spotify
	- nyheter
	- söka information
	- Till arbetet som bibliotekarie
### Första intryck av webbsidan?
- Fina bilder som harmoniserar väl med varandra
- Behagligt intryck
### Har du besökt webbsidor som liknar denna?
- Designmässigt ja, innehåll nej.

---
# Manus (Guide)
- Presentera mig och varför jag genomför användartester 
- Berätta om testet 
- Exempel på scenario 
- Godkännande av inspelning 
- Har personen några frågor? 
- Genomför scenario 
	- Anteckna anmärkningar 
	- Ta tid 
- Summera och fråga om det är något som behöver förtydligas 
- Tacka för tiden